---
layout: post
title: "Podsumowanie spotkania kwietniowego"
date: 2015-05-19 21:40:02 +0200
comments: true
categories: 
author: Magda Stożek
---
Z lekkim opóźnieniem, nadszedł w końcu czas na podsumowanie spotkania kwietniowego. Odbyło się ono 29. kwietnia i było sponsorowane przez firmę <a href="http://www.rec-global.com/" target="_blank">REC</a>.

Pierwszym tematem była reklama w aplikacjach mobilnych, którą przybliżył nam Arlen Coupland. W skrócie okazało się, że taka reklama to dużo dużo więcej niż tylko denerwujące prostokąciki gdzieś na dole gry, w którą gramy na telefonie. Możliwości jest dużo więcej, a najlepiej wkomponować reklamę w naszą aplikację w taki sposób, żeby była ona dla użytkownika czymś ciekawym i angażującym. Temat jest bardzo szeroki, a domena otwarta na innowacje, jako że rynek reklamy mobilnej wciąż dopiero się kształtuje. Slajdy z prezentacji: <a href="/files/mobile_advertising.ppt" target="_blank">Mobile Advertising - Introduction</a>.

<!-- more -->

Po przerwie przeszliśmy do lżejszego tematu - Tomek Łączkowski opowiedział nam "O znaczeniu słów słów kilka", czyli o trudnej sztuce komunikacji - w zespole, między programistami a użytkownikami, między team leaderami a przedstawicielami biznesu. Zarysował kilka problemów, na które warto zwracać uwagę, m.in. określenie wspólnego słownika, precyzyjne określenie wymagań, 5 x why (czyli pytamy tak długo, aż znajdziemy prawdziwy powód, a nie tylko powierzchowne wytłumaczenie), itp. Slajdy: <a href="/files/slowa_slowa.pptx" target="_blank">O znaczeniu słów słów kilka</a>.

Na koniec jak zwykle losowaliśmy nagrody od naszych sponsorów - <a href="http://jetbrains.com/" target="_blank">JetBrains</a> i <a href="http://manning.com/" target="_blank">Manning</a>.
