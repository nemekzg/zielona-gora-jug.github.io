---
layout: post
title: "Spotkanie majowe - Akka i wdrożenia"
date: 2015-05-19 21:53:50 +0200
comments: true
categories: 
author: Magda Stożek
---
Już jutro zapraszamy na kolejne spotkanie ZG JUG. Choć zazwyczaj spotykamy się w ostatnią środę miesiąca, tym razem odstępujemy od tej zasady ze względu na <a href="https://plus.google.com/events/c8q71vfv6ntr4llg0hqkl9m3i9g" target="_blank">Google I/O Extended</a>. Majowe spotkanie wspiera firma <a href="http://streamsoft.pl/" target="_blank">Streamsoft</a>, która sponsoruje nie tylko poczęstunek, ale też przyjazd gościa ze Szczecina.

[{% img center /images/streamsoft.png Streamsoft %}](http://streamsoft.pl)

## Paweł Stawicki "<a href="http://akka.io/" target="_blank">Akka</a> - programowanie wielowątkowe bez bólu"

> Dawno dawno temu, komputery nie miały wielu rdzeni. Każdy domowy komputer miał jeden procesor, a w nim jeden rdzeń. Nie było możliwe wykonywanie wielu operacji jednocześnie, toteż mało kto przejmował się programowaniem wielowątkowym. Później, kiedy pojawiła się taka potrzeba, starożytni do synchronizacji wątków używali sekcji krytycznych, semaforów, monitorów, blokad i innych potworów. Potwory te miały tę wadę, że ciężko było je oswoić, ciężko było przewidzieć ich zachowanie i zdarzało się, że ugryzły właściciela w najmniej odpowiednim momencie.
 
> Z pomocą przyszedł nowy gatunek zwierzęcia - aktory. W tej prezentacji pokażę jak zaprząc je do pożytecznej pracy, jak przy ich pomocy programować wielowątkowo w sposób łatwiejszy i mniej narażony na błędy niż sposoby "starożytnych". Pokażę prostą aplikację napisaną z użyciem aktorów, zarówno lokalnych jak i działających na innej maszynie, pokażę jak obsługiwać w Akce błędy, sytuacje kiedy któryś aktor rzuca wyjątek i przestaje działać. Na koniec zobaczymy jakich narzędzi dostarcza Akka do testowania aktorów.

## Mirek Szajowski: "Jak wdrożyć i nie zwariować"

> Czas radosnego developmentu kiedyś się kończy i każdy system musi prędzej czy później wejść na produkcję.

> Zaczyna się wtedy nerwowy i stresujący okres, w którym każdy błąd boli podwójnie,  a każde zgłoszenia klienta trzeba traktować priorytetowo.
Na prezentacji pokażę narzędzia, z których można skorzystać aby pomóc sobie w analizie tego, co robi system na produkcji, gdzie ma największe problemy i jak sobie z nimi szybko radzić. 

> Prezentacja przeznaczona dla osób którym zdarza się robić (lub naprawiać cudze) błędy w sofcie... Liczę na ciekawe dyskusje i feedback na temat narzędzi i technik z których wy korzystacie aby ulżyć sobie w cierpieniu...


Więcej informacji, zapisy i szczegółowy plan spotkania na <a href="http://www.meetup.com/Zielona-Gora-JUG/events/222328452/" target="_blank">meetupie</a>.

