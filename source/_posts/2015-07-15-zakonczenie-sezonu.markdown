---
layout: post
title: "Zakończenie sezonu"
date: 2015-07-15 15:55:00 +0200
comments: true
categories: 
author: Magda Stożek
---
Zielonogórski JUG zamyka sezon! Ostatnie spotkanie odbyło się 1. lipca 2015 i było sponsorowane przez firmę ADB.

Pierwszą prezentację przygotował Tomek Powchowicz - zaprezentował nam ideę kontenerów heterogicznych, czyli silnie typowanych kolekcji, które mogą przechowywać różne typy obiektów jednocześnie, bez konieczności rzutowania. Zobaczyliśmy przykłady implementacji w Javie i C++, wraz z różnicami wynikającymi ze specyfiki języków. Idea brzmi całkiem ciekawie, choć idealnie byłoby zobaczyć jej implementację gdzieś w akcji.

Drugim prelegentem był Paweł Nowak, który opowiedział o Ext JS. Było to szczegółowe zestawienie zarówno głównych cech i założeń frameworku, jak jego zalet i wad. Wśród korzyści otrzymujemy między innymi bogaty zestaw spójnych kontrolek, gwarancję stabilnego wyglądu i zachowania we wszystkich przeglądarkach, minusem jest jednak wysoka cena oraz słabe wsparcie dla urządzeń mobilnych. Slajdy: <a href="/files/Sencha.pdf" target="_blank">Sencha Ext JS</a>

Natomiast w przerwie, jak na spotkanie rocznicowe przystało, pojawił się tort! I to nie zwyczajny, lecz z logo jubilata:

[{% img center /images/tort.jpg 480 360 Tort urodzinowy ZG JUG %}](/images/tort.jpg)

Dzięki za udany sezon! Współorganizatorom za zaangażowanie, energię i pomysły. Uczestnikom za świetną frekwencję, żywe dyskusje, przyjazną atmosferę. Prelegentom za poświęcony czas, ciekawe tematy i solidne przygotowanie. Sponsorom za wsparcie i pomoc w organizacji.

Widzimy się znowu pod koniec września - śledźcie informacje na <a href="http://jug.zgora.pl">blogu</a>, <a href="https://twitter.com/ZgJUG" target="_blank">twitterze</a> i <a href="http://www.meetup.com/Zielona-Gora-JUG/" target="_blank">meetupie</a>.
