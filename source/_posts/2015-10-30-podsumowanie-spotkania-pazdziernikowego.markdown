---
layout: post
title: "Podsumowanie spotkania październikowego"
date: 2015-10-30 12:58:57 +0100
comments: true
categories: 
author: Magda Stożek
---
W środę 28. października odbyło się drugie w tym sezonie spotkanie ZG JUG. Sponsorowane było przez firmę <a href="http://www.fibaro.com/pl" target="_blank">Fibaro</a>, i cieszyło się wysoką frekwencją - 80 osób przybyło posłuchać o tym co, gdzie (OpenStreetMap) i kiedy (Joda/Noda Time).

O <a href="http://www.openstreetmap.org/" target="_blank">OpenStreetMap</a> opowiadał Tomek Kędziora. Poznaliśmy kilka aspektów tego ciekawego projektu społecznościowego - jak wygląda edycja mapy, na co pozwala licencja, oraz jak używać OpenStreetMap do nanoszenia swoich elementów, znajdowania i oznaczania miejsc, oraz wyznaczania trasy. Temat otwartej, aktywnie rozwijanej alternatywy dla Google Maps spodobał się, o czym świadczyło mnóstwo pytań do prelegenta po prezentacji. Slajdy tutaj: <a href="/files/Jug-OpenStreetMap.pdf" target="_blank">OpenStreetMap</a>.

<!-- more -->

Jako drugi pojawił się reprezentant świata .NET - Andrzej Stencel z barwną i rozrywkową (choć też konkretną) prezentacją o Joda/Noda Time - czyli jak pracować z datą w C#, Noda Time, Java 8 i Joda Time. Na przykładzie stref czasowych i zmian czasu na letni można było zobaczyć, że choć praca z czasem nigdy nie jest łatwa, pewne rozwiązania mogą dać nam większą poprawność albo większą czytelność, podczas gdy inne wypadają zdecydowanie słabiej. Nie mogło oczywiście zabraknąć kilku przekomarzań o wyższości .NETu:) Slajdy dostępne tutaj: <a href="http://jedr.github.io/joda-noda-slides/" target="_blank">Joda Time/Noda Time</a>.

Dziękujemy prelegentom, gratulujemy zwycięzcom licencji <a href="http://jetbrains.com/" target="_blank">JetBrains</a> i książek <a href="http://manning.com/" target="_blank">Manning</a>, i do zobaczenia za miesiąc - 25. listopada.
