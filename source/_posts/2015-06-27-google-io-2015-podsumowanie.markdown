---
layout: post
title: "Podsumowanie Google I/O Extended"
date: 2015-06-27 22:27:22 +0200
comments: true
author: Dawid Maksylewicz
categories: 
---
<center>
{% img /images/IO_poster.jpg Google IO Extended poster %}
</center>

Czas na krótkie podsumowanie pierwszego w naszym mieście Google I/O Extended. Pomysł przedsięwzięcia zainicjowany został przez Tomka Wartalskiego, który kilkakrotnie uczestniczył w podobnych spotkaniach w Poznaniu... dlaczego by nie zorganizować równie fajnej imprezy w Zielonej Górze? Potencjał jest, możliwości są!

<!-- more -->

Na horyzoncie pojawiła się pomoc ze strony firmy ADB, która zadbała o wyśmienity catering, przekąski, napoje, drobne upominki, Uniwersytetu Zielonogórskiego, gdzie spotkanie miało miejsce oraz Jacka Wojnarowskiego, który w przerwach między wykładami "podrzucał" dobry, muzyczny podkład.

<center>
{% img /images/IO_2.jpg Google IO Extended hall %}
</center>

Po zawiązaniu grupy trzymającej władzę, przystąpiliśmy do oficjalnej rejestracji spotkania na stronach Google. Kolejno z pomocą Tomka Gratkowskiego nastąpiło ustalanie i oględziny miejscówki na UZ, dalej pierwsze spotkanie organizacyjne w siedzibie ADB...

<center>
{% img /images/IO_1.jpg Google IO Extended games %}
</center>

Wszystko w zawrotnym tempie, wszystko gra! Otwieramy rejestrację i obserwujemy przyrost zainteresowanych osób, których finalna liczba podczas spotkania wyniosła 70. Rozpoczęcie. Tomek na scenie, wprowadza w rozkład jazdy, następnie Magda informuje że spotkanie organizowane jest pod dowództwem Zielona Góra Java User Group oraz zaprasza Katarzynę Sawkę do zaprezentowania firmy ADB, w formie kolorowej, humorystycznej infografiki...

<center>
{% img /images/IO_3.jpg Google IO Extended pizza %}
</center>

Wielkie dzięki dla Macieja Zająca z AMB Software, który zechciał przygotować dla nas pierwszą ciekawą przezentację nt. zeszłorocznego wyjazdu do Doliny Krzemowej i kompleksu Google.

Godzina zero, czas uruchomić strumień wideo, Tomek za sterami, gasną światła, konferencję czas zacząć. Ogłaszane są kolejne nowinki Google, szepty coraz głośniejsze, niektórzy skrupulatnie notują poszczególne zagadnienia. Pierwsza przerwa i kolejne, niekończące się dyskusje, śmiechy, integracja, ludzie związani z lokalnym rynkim IT chyba dobrze się bawią... gry i zabawy, walka o gadżety i kawałki smacznej pizzy, która dojechała po upływie połowy zaplanowanego na spotkanie czasu, w liczbie 26 opakowań, wersja "rodzinna"! ... i tak do godziny 24, gdy ostatni słuchacze opuszczają salę :-)

<center>
{% img /images/IO_team.jpg Google IO Extended team %}
</center>

Podsumowując, pierwsze w Zielonej Górze Google I/O Extended zdecydowanie można zaliczyć do udanych. Po cichu planujemy już kolejne, gdzie lokalni pasjonaci IT będą mogli się spotkać w fajnej atmosferze, aby porozmawiać o branżowych tematach.

Zdjęcia dostępne na JUGowym profilu [Flickr](https://www.flickr.com/photos/zgjug/sets/72157653668120125). Dziękujemy za przybycie i pomoc w organizacji!

Dawid, Magda, Tomek oraz ADB
