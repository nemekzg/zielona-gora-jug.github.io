---
layout: post
title: "Podsumowanie spotkania marcowego"
date: 2016-04-01 20:54:12 +0200
comments: true
categories: 
author: Magda Stożek
---
Tuż po świętach odbyło się marcowe spotkanie ZG JUG, zorganizowane przy wsparciu firmy <a href="http://www.metapack.com/?lang=pl" target="_blank">MetaPack</a>. Mieliśmy okazję posłuchać dwóch ciekawych prezentacji.

Jako pierwszy, Piotr Kafel opowiedział o <a href="https://github.com/ReactiveX/RxJava" target="_blank">RxJava</a> - bibliotece umożliwiającej programowanie asynchroniczne i oparte na eventach. Pokazał kilka ciekawych zastosowań, oraz konkretne przykłady tego, jak sprawdzało się wprowadzanie takich elementów wraz z mikroserwisami w Grouponie. Po prezentacji było bardzo dużo pytań - część o RxJava, część też o same mikroserwisy w praktyce, co pokazuje, że temat jest gorący i nie ma w nim jedynych słusznych rozwiązań. Slajdy: <a href="https://speakerdeck.com/pkafel/rxjava-in-microservices-world" target="_blank">RxJava in Microservices World</a>.

Drugim tematem był świat JavaScriptu, który przedstawił nam (i zachęcał do polubienia) Mirek Szajowski. Opowiedział, jak ma się obecnie sprawa z kolejnymi wersjami specyfikacji, jak zachowana jest kompatybilność przeglądarek oraz jak pracować z najnowszym ulepszeniami języka, tak by jednocześnie wspierać starsze wersje. Dowiedzieliśmy się też, jak w JavaScripcie można uzyskać kontrolę typów, jak napisać dobre testy, jakich narzędzi użyć do CSSów, żeby nie było to mozolne rzeźbienie pod każdą przeglądarkę osobno, oraz jak zautomatyzować proces budowania, tak żeby programować szybko i mieć natychmiastowy feedback. Slajdy: <a href="/files/JavaScriptLubieTo.pdf" target="_blank">JavaScript - lubię to</a>.

Dziękujemy prelegentom i sponsorom i do zobaczenia w kwietniu!
